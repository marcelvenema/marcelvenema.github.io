---
title: "Benzinetank"
meta_tile: ""
description: ""
date: 2016-10-30T09:00:00+01:00
image_cover: "/images/blog/benzinetank.jpg"
categories: ["Speedster"]
authors: ["Marcel Venema"] 
tags: []
draft: false
---

De 356 Speedster maakt gebruik van de benzinetank van een Volkswagen Kever. Deze dient wel te worden aangepast voor gebruik met de Speedster. 

Bij een Kever zit de vulopening aan de zijkant van de passagierskant van de auto, bij de Speedster zit deze onder de kofferklep. De hals van de vulopening dient te worden ingekort. Omdat ik de Speedster van nul af aan opbouw en geen donor auto heb, toch maar een nieuwe reeds aangepaste tank gekocht bij AirCooled.

Het monteren van de vlotter vergde even tijd, de vlotter was 'Made in China' en alles paste natuurlijk net niet. Na een half uurtje prutsen was dit ook voor elkaar.

Bij Paruzzi de tankaansluiting gekocht. Standaard heeft deze een doorvoer van 6 mm, Paruzzi adviseert om bij motoren groter dan 1600cc een buisje van 8 mm aan te schaffen. Zo gezegd, zo gedaan, ware het niet dat de moer met geen mogelijkheid om de 8 mm buis te krijgen is! Na een tijd proberen toch maar twee schroevendraaiers gebruikt om het buisje een heel klein beetje te buigen en voila, het past!

Tankaansluiting zonder zeef op de tank geplaatst en nog speling. Koperen ringen geprobeerd maar deze had mijn broer net niet liggen in de goede maat. Uiteindelijk maar de zeef 'gemodificeerd' en toen paste alles perfect.

{{< gallery1 dir="img" class="" height="400" width="400" webp="true" command="Fit" option="" zoomable="true" >}}

&nbsp;
