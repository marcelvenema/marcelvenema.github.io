---
title: "RDW keuring"
meta_tile: ""
description: ""
date: 2016-11-27T09:00:00+01:00
image_cover: "/images/blog/rdw.jpg"
categories: ["Speedster"]
authors: ["Marcel Venema"] 
tags: []
draft: false
---

Vandaag de dag van de RDW keuring. Doordat de regelgeving is aangepast heeft iedereen nog tot 1 januari 2017 om de auto af te bouwen. Wordt een Speedster na 1 januari ter keuring aangeboden, wordt deze beschouwd als een nieuwe auto. Behalve een nieuw kenteken wordt dan ook gekeurd naar de eisen van de huidige tijd als aanwezigheid van airbag, ABS, emmissie-eisen, etc.

De Speedster is gebouwd op een ingekort Volkswagen Kever chassis. De wielbasis van een Porsche Speedster is 2100mm, die van een Volkswagen Kever is 2400mm. Om de wielbasis gelijk te krijgen is het chassis van de Kever ingekort. Voordat het chassis is ingekort zijn door het RDW zegels aan de voor- en achterkant van het chassis geplaatst zodat men zeker weet dat na het inkorten dezelfde delen zijn gebruikt en de auto niet is omgekat met onderdelen van een andere (gestolen) auto.

De Speedster op de aanhanger gezet en met veel angst naar de keuringsstation gereden. Bij de aanblik van een auto zonder motor hadden ze direct kunnen afkeuren maar gelukkig begrepen ze de situatie. Alle onderdelen, op de motor na, worden gecontroleerd en dan moet ik op een later tijdstip nog een keer terugkomen voor controle van de motor.  De keurmeesters waren erg vriendelijk en begonnen aan de controle.

Een formeel moment was wel het verwijderen van de zegels. Na controle van het chassisnummer en drie maal controle van de zegelnummers kon deze worden doorgeknipt.

Punt van aandacht was natuurlijk wel het ontbreken van de motor. We konden we dit verklaren met filmpjes en foto's en de pech welke we hebben gehad. Gelukkig begrepen ze de situatie en stelden voor om een nieuwe afspraak te maken voor herkeuring.

Na uitgebreide controle van de auto was alles gelukkig ok. Ik moet alleen een herkeuring plannen voor 1 januari voor de auto met motor.

{{< gallery1 dir="img" class="" height="400" width="400" webp="true" command="Fit" option="" zoomable="true" >}}

&nbsp;
