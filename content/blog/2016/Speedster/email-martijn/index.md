---
title: "E-Mail van Martijn"
description: ""
date: 2016-05-28T09:00:00+01:00
lastmod: 2016-05-28T09:00:00+01:00
image_cover: "ingekortchassis.jpg"
categories: ["Speedster"]
authors: ["Marcel Venema"] 
tags: []
draft: false
---

Vandaag kreeg ik een e-mail van Martijn van Aircooled. Ik had hem al lang niet meer gesproken en ondertussen staat er in de garage nog steeds een Porsche 356 replica chassis stof te happen... 

Ik neem me steeds voor om dan eindelijk eens een zaterdagmiddag of doordeweekse avond  er mee verder te gaan maar op de een of andere manier komt er steeds wat tussen. Vreemd nieuws, hij geeft aan dat de RDW de procedures voor het keuren van Speedsters gaat aanpassen en eigenlijk de Speedster binnen 6 maanden klaar moet zijn.

<!--more-->
{{< image src="ingekortchassis.jpg" alt="" >}}

Het orginele Volkswagen Kever chassis is met 27.5 centimeter ingekort zodat deze overeenkomt met de wielbasis van de Speedster. Hiervoor wordt het chassis door midden gezaagd en korter gemaakt. Dit mag je niet zomaar doen, eerst moet je naar het RDW en wordt het chassis aan twee kanten voorzien van een zegel. Hierdoor weet het RDW zeker dat het chassis hetzelfde blijft en je niet aan het 'omkatten' bent.

Wanneer de Speedster dan klaar is moet deze opnieuw worden gekeurd en kunnen de zegels worden verwijderd. Wat ik nu lees in de mail is dat mijn project, waar ik al jaren mee bezig ben, nu binnen zes maanden helemaal afgebouwd moet worden....

Zou het niet gewoon een andere manier zijn van Martijn van AirCooled om te zeggen dat ik gewoon op moet schieten ? Ik weet, ik loop met mijn planning hopeloos achter, eigenlijk had ik er vorig jaar al helemaal in willen rijden. Hmm, toch maar even googlen en bellen naar de RDW. Mocht het bericht kloppen dan heb ik wel een grote uitdaging.....

&nbsp;
