---
title: "Problemen met de motor"
description: ""
date: 2016-11-23T09:00:00+01:00
lastmod: 2016-11-23T09:00:00+01:00
image_cover: "problemen-met-motor.jpg"
categories: ["Speedster"]
authors: ["Marcel Venema"] 
tags: []
draft: false
---

Drie dagen voor de RDW keuring is er een probleem met de motor.

Hoewel de motor al twee geleden is ingebouwd, heeft deze nog niet gedraaid. Nu alle electra is aangesloten kan deze voor het eerst worden gestart. De motor is een gereviseerd 1641cc basis motorblok van een Volkswagen Kever met W110 nokkenas. 

Het motorblok is volledig opnieuw opgebouwd met nieuwe onderdelen waaronder twee dubbele EMPI 34mm EPC carburateurs. Je zou verwachten met allemaal nieuwe onderdelen dat de motor als een zonnetje zou moeten draaien, maar niets is minder waar. De eerste drie minuten draait de motor goed, daarna is het een drama.

Een aantal experts er bij gehad maar niemand kon precies aangeven wat het probleem precies was. Het vermoeden was dat er 'iets' aan de hand was met de carburateurs. Ook deze zijn nieuw,deze kunnen toch niet stuk zijn?

{{< gallery1 dir="img" class="" height="400" width="400" webp="true" command="Fit" option="" zoomable="true" >}}

Uiteindelijk de motor compleet uitgebouwd en naar Jaap Bergman Kevers in Goor gebracht. Hij heeft een testbank waar de motor kan worden getest. Wellicht dat hij het probleem snel kan vinden en morgen kan oplossen, dan hebben we nog een dag om de motor weer in te bouwen voor de RDW keuring. Alles wel weer just-in-time, pffff. 

&nbsp;  
 