---
title: "E bij B"
description: ""
date: 2016-09-22T09:00:00+01:00
lastmod: 2016-09-22T09:00:00+01:00
image_cover: "e-bij-b.jpg"
categories: ["Speedster"]
authors: ["Marcel Venema"] 
tags: []
draft: false
---

Dat is ook wel even een ding…

Ik ben van na de lichting dat je nog automatisch E bij je B rijbewijs kreeg. Na 1984 moet je een apart examen doen om ook met een aanhanger te mogen rijden. Aangezien de Speedster nog een aantal malen tussen Lelystad, Enschede en Deventer moet pendelen lijkt het me wel makkelijk om E achter B te halen. 

<!--more-->
{{< image src="e-bij-b.jpg" alt="" >}}

Tot nu toe kon ik altijd op schoonvader Ton rekenen voor het vervoer van de Speedster maar het is toch handig wanneer ik het zelf heb. Toch dankjewel Ton voor alle vervoer!

Via het internet een dagcursus geboekt waarbij je aan het einde van de dag examen moet doen. Examen was vanuit Lelystad alleen mogelijk in Harderwijk of Emmeloord. Die laatste ken ik een beetje dus Emmeloord is het ook geworden. Vooral de bijzondere verrichtingen waren best pittig.

Na een dag geoefend te hebben om 15.00 uur het examen. Uiteindelijk geslaagd, maar er was wel een dingetje aan het begin van het examen. 

Doe je het koppelen van de aanhanger verkeerd, dan ben je direct gezakt. Aanhanger aangekoppeld, extra gecontroleerd, stap in de auto, wil wegrijden, lukt niet. Versnelling check, nog een keer weg rijden, weer niet. Het leek net alsof de aanhangerrem bleef steken. 

Toch nog een keer proberen. Ik zal toch niet de aanhanger verkeerd hebben aangekoppeld ? Naar buiten, controleren, alles  is goed. Weer in de auto, proberen weg te rijden, lukt niet. Uiteindelijk neemt de rij-instructeur plaats achter het stuur, wil wegrijden, niets….. Angstzweet bij mij natuurlijk. Uiteindelijk het probleem gevonden, de vloermat van de rij-examinator kwam tegen het tweede rempedaal aan waardoor de rem er op bleef staan….. 

Zoals gezegd uiteindelijk wel geslaagd en nu alleen nog het nieuwe rijbewijs aanvragen en over een week mag ik aanhanger rijden!

&nbsp;
