---
title: "Graphite blue metallic"
description: ""
date: 2017-09-25T09:00:00+01:00
lastmo: 2017-09-25T09:00:00+01:00
image_cover: "graphite-blue-metallic.jpg"
categories: ["Speedster"]
authors: ["Marcel Venema"] 
tags: []
draft: false
---

**Porsche color code M5G/A7**...

Toch lastig om een kleur te kiezen.... In eerste instantie stelde mijn broer 'carbon grey metallic' voor. Een soort van grijs/bruine kleur, maar vanaf een staaltje van 4 x 8 cm is het toch moeilijk beoordelen. 

<!--more-->
{{< image src="graphite-blue-metallic.jpg" alt="" >}}

Omdat we toch in Amsterdam moeten zijn direct maar even langs de Porsche dealer gereden met de vraag of we deze kleur kunnen bekijken. Tip van ons, niet vertellen dat je een replica aan het bouwen bent en geen echte Porsche wil aanschaffen, dan wordt het ineens een stuk minder interessant voor de verkoper. 

Uiteindelijk toch een kleurstaal in de handen gedrukt gekregen met het verzoek om deze maar even buiten in het zonlicht te bekijken. 

Carbon grey metallic valt eigenlijk een beetje tegen. Het is niet grijs/bruin maar eigenlijk zwart met een hele donkere grijze gloed. Nu is smaak persoonlijk maar zwart vinden we niet zo mooi. Dus die kleur gaat het niet worden. Weer terug in de showroom was de verkoper nergens te vinden, en na even rondlopen viel onze blik op een nieuwe 911 in een soort blauw/grijs. Volgens de specificatie op de zuil naast de auto is de kleur 'graphit blue metallic'. Op slag verliefd is een groot woord maar mijn vrouw en ik vonden dit beide een erg mooie kleur.

Paar minuten gewacht, rondje gelopen, foto's van de 911 gemaakt en uiteindelijk de carbon grey kleurstaal maar teruggeven aan de receptie-dame en onze weg in Amsterdam vervolgd. Een illusie armer maar een kleur rijkerâ€¦.

&nbsp;
