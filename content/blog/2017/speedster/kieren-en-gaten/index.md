---
title: "Kieren en gaten"
description: ""
date: 2018-08-30T09:00:00+01:00
lastmod: 2018-08-30T09:00:00+01:00
image_cover: "kieren-en-gaten.jpg"
categories: ["Speedster"]
authors: ["Marcel Venema"] 
tags: []
draft: false
---

De body is eind september 2016 door AirCooled in Deventer op het chassis en subframe gezet. Dit was een beetje een haastklus want de auto moest voor 1-1-2017 RDW gekeurd zijn. Dat is gelukkig allemaal gelukt en vanaf januari is het weer afbreken en goed opbouwen van de Speedster begonnen. 

Tussen subframe en body zit op een aantal punten best wel veel ruimte. Goed voor de ventilatie maar het is toch beter om deze dicht te maken. Ik voel liever de rijwind in mijn gezicht dan dat ik deze in mijn broekspijp voel blazen.

Zoals een goed klusser betaamt ben ik daarom aan de slag gegaan met het alom bekende PUR-schuim. Inspuiten, laten uitharden, teveel wegsnijden, dichtstrijken met kit en vervolgens bodyschutz erover. Dat zou moeten helpen.

De wat grotere gaten eerst afgedekt met een plaatje aluminium. Op maat geknipt en met ruim kit vastgelijmd.  Randen ook kitten, bodyschutz erover en ik kan weer een punt wegstrepen van de lijst. Nog maar 288 onderdelen te gaan en ik kan rijden ! ;-)

PS, de duct tape is niet permanent, deze is ideaal om even iets bij elkaar te houden als het wordt verlijmd.

{{< gallery1 dir="img" class="" height="400" width="400" webp="true" command="Fit" option="" zoomable="true" >}}

&nbsp;
