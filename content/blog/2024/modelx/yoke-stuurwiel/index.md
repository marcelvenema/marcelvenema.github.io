---
title: "Yoke stuurwiel"
description: ""
date: 2024-08-15T09:00:00+01:00
lastmod: 2024-08-15T09:00:00+01:00
image_cover: "20240813_114520462_iOS.jpg"
categories: ["ModelX"]
authors: ["Marcel Venema"] 
tags: [""]
draft: false
---


**(Dutch content)** Deze week is het yoke stuur van de Tesla onder garantie vervangen. Het oude stuur had na 2-3 maanden al een klein slijtplekje, wat na ongeveer een jaar is uitgegroeid tot een forse slijtplek.

<!--more-->
{{< image src="20240813_114520462_iOS.jpg" alt="" >}}

Een yoke stuur is een type stuurwiel wat verschilt van een traditioneel rond stuurwiel. Het yoke stuur heeft een meer rechthoekige of U-vormige vorm, vergelijkbaar met wat je ziet in vliegtuigen. Het yoke stuur is standaard geleverd in de plaid versie van een Tesla Model X of S. Tegenwoordig is het een on kan op alle S en X modellen worden besteld. Het is voorbereid voor de toekomst bij het gebruik van autonome rij-modi, het is dan praktischer omdat minder fysiek stuurwerk is vereist, wat past in de toekomst waarin bestuurders mogelijk minder vaak actief hoeven te sturen.

Het stuur heeft ook een aantal nadelen, waarin ik persoonlijk de grootste uitdagingen heb tijdens het bedienen van de richtingaangevers tijdens rotondes. De nieuwe Tesla modellen hebben namelijk geen hendel meer, maar twee knopjes op het stuur. De knop boven is rechtsaf, onder is linksaf. Hoewel de knopjes iets uitsteken en er relief is, heb ik na een jaar toch nog steeds moeite om in een bocht de juiste knop te vinden.
Wanneer Tesla rijders geen richting aangeven, weet dat het dan geen opzet is, maar dat weer een keer is mis gedrukt. Een ander nadeel is de knop voor de claxon. Deze zit niet in het middel van het stuur, maar rechtsboven als knop. In noodsituaties druk je al snel op het midden van het stuur, maar dan gebeurt er niets... Gelukkig heeft Tesla dit in de nieuwe versie van het stuur opgelost en zit de claxon gewoon in het midden. De 'oude' knop is het activeren van de dashcam geworden.

{{< image src="20240813_060906606_iOS.jpg" alt="" >}}

Anyway, het stuur is onder garantie vervangen door een nieuw stuur met de laatste versie, dus de claxon in het midden. Vervangen ging supersnel: Tesla Mobile Service komt voorrijden en binnen 15 minuten was het stuur vervangen. Het is dat ik graag wat foto's wou maken, maar in principe hoef je niet bij de auto te zijn. Op afstand kunnen ze, na toestemming, de auto ontgrendelen en de werkzaamheden uitvoeren. Nog even een software update en ik kan genieten van het nieuwe stuur! 

{{< image src="20240813_115438703_iOS.jpg" alt="" >}}

&nbsp;
