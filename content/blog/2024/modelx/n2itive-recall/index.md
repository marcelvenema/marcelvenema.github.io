---
title: "N2itive lowering links recall"
description: ""
date: 2024-08-26T09:00:00+01:00
lastmod: 2024-08-26T09:00:00+01:00
image_cover: "lowering-links.jpg"
categories: ["ModelX"]
authors: ["Marcel Venema"] 
tags: [""]
draft: false
---

**(Dutch content)** Als trotse eigenaar van een Tesla wil je natuurlijk dat je auto niet alleen perfect presteert, maar er ook geweldig uitziet. Een van de populaire upgrades onder Tesla-bezitters is het installeren van lowering links, waarmee je de hoogte van je voertuig kunt aanpassen voor een sportievere look en betere aerodynamica.

<!--more-->
{{< image src="lowering-links.jpg" alt="" >}}

N2itive is een van de bekendste aanbieders van deze lowering links, specifiek ontworpen voor Tesla’s. Maar wat gebeurt er als er een recall actie wordt aangekondigd voor deze onderdelen? In dit artikel bespreken we wat lowering links doen, waarom ze vervangen moeten worden, en hoe je ze kunt monteren.

{{< image src="lowering-links-06.jpg" alt="" >}}

Lowering links zijn kleine, maar cruciale onderdelen die je Tesla helpen om dichter bij de grond te rijden. Ze vervangen een staafje van de standaard hoogtesensoren die verbonden zijn met de luchtvering van de auto. Door langere links te installeren, wordt het systeem 'misleid' en denkt de auto dat hij hoger staat dan hij daadwerkelijk is, waardoor de vering automatisch wordt verlaagd. Dit resulteert in een lagere rijhoogte, wat niet alleen esthetisch aantrekkelijk is, maar ook de aerodynamica en daarmee de efficiëntie van je Tesla kan verbeteren. Het helpt ook tegen het 'acceleration shudder' probleem van de Tesla S/X, maar daarover in een ander blog meer. 

{{< gallery-style-1 
  src_1="lowering-links-01.jpg" alt_1="" 
  src_2="lowering-links-02.jpg" alt_2="" 
  src_3="lowering-links-04.jpg" alt_3="" 
>}}

Ik was verbaasd een mail te krijgen over een terugroepactie van de lowering links. Ok, een terugroepactie van een auto begrijp ik, maar van deze kleine onderdelen? Wel goed dat ze het doen en wat ik heb begrepen vanuit de mail is dat het rubber waarin de links worden vastgeklikt kan slijten en daardoor losraken. Vervangen gaat relatief eenvoudig zelf, echter de Tesla Service Centers hebben een policy dat zij geen aftermarket onderdelen willen monteren.
Het vervangen is inderdaad simpel, tijdens de initiele montage heb ik het ook zelf gedaan tijdens het monteren van de nieuwe 22" velgen. Je moet alleen oppassen om niet de sensor af te breken. Het is dun plastic en een nieuwe sensor kost 187 euro inclusief BTW en montage. Don't ask....

{{< gallery-style-1 
  src_1="lowering-links-05.jpg" alt_1="" 
  src_2="lowering-links-03.jpg" alt_2="" 
  src_3="lowering-links-07.jpg" alt_3="" 
>}}

Zoals gezegd is montage eenvoudig. De achterwielen dienen gedemonteerd te worden om er bij te kunnen. Bij de voorwielen is het voldoende om de luchtvering in de hoogste stand te zetten en de auto met de krik iets op te krikken. Let erop dat dat bij demontage van de links je de kant van de draagarmen eerst los maakt, en daarna pas de kant van de sensor. 
Vantevoren kun je de links instellen op een bepaalde rijhoogte. Elke mm langer is een verlaging van 10mm. N2itive adviseert 5-7 mm voor dagelijks gebruik en 10-13 mm op het circuit.

Demontage van de oude links en montage van de nieuwe duurde voor mij ongeveer 40 minuten, inclusief foto's maken en extra voorzichtige demontage. Ik ben erg tevreden met het eindresultaat.

{{< image src="lowering-links-08.jpg" alt="" >}}

&nbsp;
