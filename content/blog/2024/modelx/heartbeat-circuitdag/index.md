---
title: "F1 Circuit Zandvoort verkennen met Heartbeat"
description: ""
date: 2024-10-14T09:00:00+01:00
lastmod: 2024-10-14T09:00:00+01:00
image_cover: "heartbeat-01.jpg"
categories: ["ModelX"]
authors: ["Marcel Venema"] 
tags: [""]
draft: false
---

**(Dutch content)** Het weekend is veel te kort! Het Geef en Neem weekend bij Stichting Opkikker in de ochtend en in de middag met Stichting Heartbeat het circuit Zandvoort verkennen. Ik reed zaterdag 5 oktober een paar supergoed georganiseerde evenementen tegemoet, waaronder de HeartRace Circuitdag in Zandvoort. Van springkussens en kart rijden tot als kind in een echte lesauto rijden. Stichting Heartbeat had snelheid, een goede sfeer en heerlijke versnaperingen uit de kast getrokken om voor meer dan 500 bezoekers een topdag te bezorgen.

<!--more-->

{{< image src="heartbeat-01.jpg" alt="" >}}

Stichting Heartbeat is een Nederlandse organisatie die kinderen met hartproblemen en hun families de kans geeft om onbezorgd te genieten van bijzondere activiteiten. Ze organiseren onder andere uitjes en evenementen, zoals race-ervaringen op circuits, om deze kinderen een dag vol plezier en avontuur te bieden. Het doel is om hen even te laten ontsnappen aan de medische zorgen en blijvende, positieve herinneringen te creëren.

Jaarlijks organiseert zij de HeartRace Circuitdag. Een dag volledig in het teken van racen. Begin oktober mocht deze dag weer plaatsvinden op de plek waar het ooit allemaal begon; het speciale F1 Circuit Zandvoort. Hier stonden springkussens, een Carrera racebaan, The Coffee Connect, de friettruck Frietwagen op locatie en nog veel andere attracties te wachten op de vele bezoekers.<br/>


{{< gallery-style-2 
  src_1="heartbeat-02.jpg" alt_1="" 
  src_2="heartbeat-03.jpg" alt_2=""
>}}
<br/>

Om 13.00 uur begon het allemaal voor ruim 100 gezinnen met een jonge hartpatiënt. De jonge bezoekers mochten als eerste een ronde mee over de boulevard in een van de aanwezige sportwagens mede georganiseerd door Stichting DAG MET EEN LACH. Van 14.00 tot 16.00 uur heb ik dan ook meer dan 15 gezinnen laten genieten van de 0-100 acceleratie. Ja, de Model X Rocket kan in 2.6 seconden optrekken naar 100 km per uur! Ondertussen stonden voor de andere bezoekers de simulatoren en race-uitdagingen klaar in de pitboxen.<br/> 
 

{{< gallery-style-1 
  src_1="heartbeat-04.jpg" alt_1="" 
  src_2="heartbeat-05.jpg" alt_2="" 
  src_3="heartbeat-06.jpg" alt_3="" 
>}}


Van 17.00 tot 19.00 uur heb ik samen met mijn diverse passagiers op het circuit gereden. We reden achter de pace car aan langs de start-finish en wisselden in de pitboxen de inzittenden. Ik heb plek voor vijf passagiers,  en de auto zat iedere keer weer vol, superleuk!<br/>


{{< gallery-style-2 
  src_1="heartbeat-09.jpg" alt_1="" 
  src_2="heartbeat-08.jpg" alt_2="" 
  src_3="heartbeat-07.jpg" alt_3="" 
  src_4="heartbeat-11.jpg" alt_4=""
>}}
<br/>

Dit was mijn eerste keer op Circuit Zandvoort, maar zeker voor herhaling vatbaar. Niet alleen voor alle gezinnen, maar ook voor de rijders. :-) Ik hoop dat ik vaker wordt uitgenodigd om hier te mogen rijden!!

<br/>
{{< video src="dmel_heartbeat_02.mp4" >}}
<br/>

&nbsp;

---
&nbsp;
