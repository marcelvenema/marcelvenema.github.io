---
title: "Circuitdag voor Quinn"
description: ""
date: 2024-10-03T09:00:00+01:00
lastmod: 2024-10-03T09:00:00+01:00
image_cover: "Circuitdag_Quinn_9.jpg"
categories: ["ModelX"]
authors: ["Marcel Venema"]
tags: [""]
draft: false
---

**(Dutch content)** Racen over het circuit in Meppen als extra dagje uit voor een bijzonder gezin. Een grote wens ging in vervulling voor Quinn en zijn familie. Samen met diverse gave sportauto's, gepersonaliseerde T-shirts en een cursus "Wat betekent nou toch die zwarte vlag?" wisten we er een onvergetelijke dag van te maken.
<br/>

<!--more-->

{{< gallery-style-2
  src_1="Circuitdag_Quinn_8.jpg" alt_1=""
  src_2="Circuitdag_Quinn_10.jpg" alt_2=""
  src_3="Circuitdag_Quinn_2.jpg" alt_3=""
  src_4="Circuitdag_Quinn_7.jpg" alt_4=""
>}}
&nbsp;

Een paar weken geleden leerde ik Quinn (11) en zijn familie kennen tijdens het speciale onthullingsevent van Stichting De Inkleur Porsche. Een familie met een bijzonder verhaal. Ondanks de ongeneselijke ziekten van mama Femke en zoons Quinn en Sydney, proberen zij namelijk zoveel mogelijk te genieten. Mijn ontmoeting met dit gezin heeft me echt geraakt, waardoor ik graag iets voor hen wilde betekenen. Ik nodigde mama Femke, papa Dennis en zus Kylie samen met broers Quinn, Sydney en Glenn uit voor een extra stoer dagje uit.

{{< image src="Circuitdag_Quinn_9.jpg" alt="" >}}


Quinn vertelde mij tijdens het onthullingsevent dat Tesla zijn favoriete automerk is. Kwam dit goed uit! Tijdens de rally kwam ik meer te weten over het verhaal van de familie en de bucket list die zij nog hadden. Een grote wens van hen was om nog een keer op een circuit te rijden met echte sportauto's. Dit gehoord hebbende, kon ik mijn netwerk niet met rust laten. Ik nam contact op met Jacco van Stichting DAG MET EEN LACH, de organisator van de jaarlijkse DAG MET EEN LACH Circuitdag in Meppen. De vraag "Mag deze familie hierbij aansluiten?" was snel gesteld.

{{< gallery-style-1
  src_1="Circuitdag_Quinn_5.jpg" alt_1=""
  src_2="Circuitdag_Quinn_1.jpg" alt_2=""
>}}



De Tesla Model X Plaid werd dit keer speciaal veranderd van tot "Quinns Wenstaxi" en het eerste rondje stapte het gehele gezin in voor een ware race. Nou ja, race; Niet inhalen, achter de pace car blijven, maar wel met een redelijk tempo.

{{< image src="Circuitdag_Quinn_4.jpg" alt="" >}}


Om nou al die andere gave sportauto's te laten staan? Tja, dat ging natuurlijk niet. Mama Femke stapte dan ook graag in bij de Porsche en de pace car. Na in verschillende auto's gereden te hebben, wist zij de zwarte vlag te laten wapperen. Femke dat wordt een diskwalificatie, want je bent veel te veel aan het driften! Ook de kinderen en papa wisten nog een aantal mooie autoritjes te bemachtigen. Ik reed ondertussen met twee andere gezinnen rond om ook hen een speciale ervaring te bieden.

{{< image src="Circuitdag_Quinn_3.jpg" alt="" >}}


Al met al, een bijzondere dag met erg mooie mensen. Het blijft bijzonder om de ervaringen en de Tesla te mogen delen met dit soort gezinnen.

&nbsp;
