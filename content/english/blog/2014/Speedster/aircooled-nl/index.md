---
title: "Aircooled.nl"
meta_tile: ""
description: ""
date: 2014-08-09T09:00:00+01:00
image: "/images/blog/aircooled-nl.jpg"
categories: ["Speedster"]
author: "Marcel Venema" 
tags: []
draft: false
---

Deze week een bezoek gebracht aan AirCooled.nl in Deventer, specialist op het gebied van luchtgekoelde Volkswagens en Speedster replica’s. 

De wielbasis van een Speedster is 2750mm smaller dan de wielbasis van een Kever. Dit betekent dat het chassis ook zoveel dient te worden ingekort. Ik wil alles zelf bouwen, maar sommige onderdelen moet je toch aan specialist over laten. Dat neemt niet weg dat ik in ieder geval zelf de laatste 2 cm van de bodemplaat weer vast wil lassen ;-)

Ik heb met Martijn Houthuijse, eigenaar van AirCooled.nl gesproken over wat het beste chassis is. Vanuit de eisen van de RDW moet dit in elk geval van voor 1974 zijn. Het beste chassis is een chassis met IRS achterwielophanging. Dit is een onafhankelijke wielophanging welke zorgt voor een betere wegligging. Bijkomend voordeel is dat de auto gewoon op de wielen kan blijven staan wanneer er nog geen versnellingsbak is gemonteerd. 


Mijn Kever chassis heeft helaas alleen pendelassen. Mijn Karmann Ghia heeft wel een IRS achterwielophanging. Nu heeft Martijn nog een Kever IRS chassis staan, maar een klant van hem had hier al eerder interesse in getoond.

Ik ben in dubio welk chassis te gaan gebruiken. Aan de ene kant heb ik veel tijd gestoken in het prepareren van het kever chassis. Aan de andere kant vind ik het ook jammer om het Ghia chassis te gebruiken…

Ik heb Martijn gevraagd om te informeren bij de klant of hij nog interesse heeft in het IRS chassis, anders ben ik straks de trotse eigenaar van een Kever IRS chassis ! 

{{< image src="IMG_2991.jpg" position="center" height="" width="" command="fill" option="q100" class="img-fluid" webp="true" >}}

 &nbsp;  
  