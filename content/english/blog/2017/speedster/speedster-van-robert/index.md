---
title: "Speedster van Robert"
meta_tile: ""
description: ""
date: 2017-03-20T09:00:00+01:00
image: "/images/blog/speedster-van-robert.jpg"
categories: ["Speedster"]
author: "Marcel Venema" 
tags: []
draft: false
---

Een paar weken geleden kreeg ik een mail van Robert, Speedster eigenaar uit Oss.  Hij heeft mijn blog gelezen en stuurde mij een mail. Ook hij heeft een Speedster helemaal zelf gebouwd en herkende veel van de verhalen uit mijn blog. Hij is een paar stappen verder in de opbouw van de speedster dan ik, voorruit, cabriokap zijn al gemonteerd en over veel details heeft hij al nagedacht en zijn al uitgevoerd.

Natuurlijk vind ik het erg leuk om ervaringen en tips uit te wisselen en na een paar keer heen-en-weer te hebben gemaild ben ik samen met mijn vrouw naar Oss gereden. Daar zijn we heel hartelijk ontvangen door Robert en zijn vrouw en uren gepraat over Speedsters, ervaringen met leveranciers,  kapotte-, niet passende-, onvolledige- en compleet onbruikbare onderdelen en natuurlijk RDW keuring perikelen. 

{{< gallery dir="img" class="" height="400" width="400" webp="true" command="Fit" option="" zoomable="true" >}}

Uiteraard ook zijn Speedster uitgebreid bekeken en ik ben erg onder de indruk. Over veel details heeft hij erg goed nagedacht en oplossingen voor gevonden. Ook heeft hij vanuit een standaard Kever stuur met behulp van een beetje hout, polyester, CV buis en stukken barbecue rooster een prachtige vroeg 356 VDM replica stuur gemaakt. Een film erover is hier te vinden. Ook het bouwproces heeft hij in stop-motion hier vastgelegd. Daar waar ik de body en chassis montage door de leverancier heb laten doen, heeft hij alles zelf gedaan. Respect.

Ik heb heel veel tips gekregen en realiseer me tegelijkertijd dat er nog heel veel dingen aan mijn eigen Speedster gedaan moeten worden.

Een gezellige middag gehad, veel geleerd en hopelijk een wordt vervolgdâ€¦.

&nbsp;  
